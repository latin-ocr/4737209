3

tali primi eum ascribunt. ‚Rem autem conficeret Athenaei
locus XV. ip. '684 e., a nemine quantum scio in hac quae-
stione adhibitus, ubi fragmentum Nicandri e Carystii Perga-
meni ἱστορικοῖς ὑπομνήμασι citatur, nisi huius grammatici
aetas incerta esset. Nam fallitur Wegnerus, qui Athenaei
verbis XIV. p. 620 e. negligenter inspectis, eum temere
Sotadae Alexandrini filium fecit (de aula Attal. p. 186), ne-
que certiora de ejus aetate Koepkius de hypomn. Gr. p. 13
protulit. Ritterum vero mittimus, qui de Didymo p. 52 ejus
aetatem ad Eumenis 1. imperium (a. 263 -241) rettulit.
Itaque reliquis grammaticorum testimoniis in unum collatis
floruisse videtur Nicander in confiniis saeculi tertii et secun-
di. Attali Ι. imperio certe inferior non fuit; nec multum
discrepat Wegnerus p. 171.

Attalus autem Galatonices is est, qui prima litterarum
Pergami iecit fundamenta et doctam quandam condidit socie-
tatem, convocatis undique magni nominis eruditis, quibus ne-
cessariam doctrinae supellectilem liberaliter paravit. Huius
igitur gratia Nicandrum quoque floruisse cum per se proba-
bile sit, tum inde colligi potest, quod Nicander librum suum
de Colophoniis poetis Attalo inscripsit, de quo infra exponam.
Ceterum ex antiquitate nemo de domicilio Nicandri Pergame—
no tradit. ltaque temerarium videtur „auctoribus et condi-
toribus rei litterariae Pergamenae Nicandrum Colophonium
annumerare, cui forsan ipse Crates, cum iuvenis Pergamum
veniret, praecipuam debuerit disciplinae grammaticae institu-
tionem1).“ — '

Scripta Nicandri magnam partem recensuit Suidas: de
quibus antequam exponam, ex re videtur de aliis monuisse
viris, qui eodem nomine inclaruerunt. Praeter eos vero Ni-
candros, quorum nomina tantum innotuerunt, velut quos Fa-
bric. Bibl. Gr. T. lV. p. 353 Harl. indicat, tres imprimis in
censum veniunt. Quorum primus, Nicander Alexandrinus,
incertae aetatis scriptor, librum περὶ τῶν Ἀριστοτέλους
μαθητῶν, Suidae laudatum v. Αἰσχρίων, reliquit, quem male

1) Wegner. l. l. p. 172 quem temere ut in reliquis exscripsit
Graefenhan. hist. phil. class. I. p. 411. -

1.

